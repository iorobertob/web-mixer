# web-mixer
Web based audio mixer

Uses:
* Audio Web API. https://developer.mozilla.org/en-US/docs/Web/API/Web_Audio_API
* ReverbJS. http://reverbjs.org/
* Tuna effects. https://github.com/Theodeus/tuna
* Recorder.js . https://github.com/mattdiamond/Recorderjs


Specially done for the SOUND(e)SCAPE project.
# SOUND(e)SCAPE
##   Take a photo sound

Interaktyvi garsinių pasivaikščiojimų (soundwalk) serija „SOUND(e)SCAPE“
Kūrybinė komanda: Agnė Matulevičiūtė, Edvinas Kopcevas
Žmogui natūralu savo prisiminimus kolekcionuoti vaizdo medžiagoje (fotografuoti). Telefone esanti fotokameros programėlė naudojama kur kas dažniau nei garso įrašytuvo. Tačiau garsinis prisiminimas gali būti lygiai toks pats ryškus kaip ir vaizdinis. Terminas kraštovaizdis paplitęs plačiai, tuo tarpu garsovaizdis – beveik negirdėtas. Garsovaizdis – tai muzikinių ir nemuzikinių garsų mišinys; aplinkos garsų visuma. Ši sąvoka garso meno ir muzikos pasaulyje plačiai naudojama, nes šie garsai supa individą kiekvieną dieną, daro įtaką emocijoms, nuotaikai, jausmams. Šio termino dėka kilo ir garso ekologijos mokslas, siejamas su triukšmo taršos (noise pollution) atsiradimu. Interaktyvių garso pasivaikščiojimų serija (terapija) moko dalyvius tapti sąmoningiems garsovaizdžio klausimu, išmokti jo klausytis, analizuoti, suvokti jo keliamas emocijas. Garso pasivaikščiojimas turi griežtas taisykles: jo metu draudžiama kalbėti, reikia eiti ne mažesniu nei 1 metro atstumu vienas nuo kito, visą dėmesį skiriant aplinkos garsui ir tik savo klausos juslei. Kuo intensyvesnių ir besikeičiančių garsinių maršrutų sudarymas padeda per trumpą laiko tarpą susipažinti su kuo skirtingesniais kasdieniniais aplinkos garsais bei jų poveikiu. Taip pat, interaktyvių maršrutų dalyviai tampa garsovaizdį įtakojančiais bei kolekcionuojančiais šaltiniais, lavinančiais savo sąmoningumą šia tema. 
Festivaliui „SPOT“ kompozitorės Agnės Matulevičiūtės ir muzikanto Edvino Kopcevo duetas sukūrė keturis unikalius ir interaktyvius skirtingo pobūdžio bei temų maršrutus. 
Taisyklės: vieno maršruto trukmė: 1,5-2 val., kiekviename jų: iki 30 dalyvių. Kiekvienas žmogus gavo garso įrašytuvą, ausines, buvo supažindinamas su garso pasivaikščiojimo instrukcija, įvestas į bendrą kontekstą. Tuomet žmonių grupės, vedamos autorių sudarytais garsiniais maršrutais, turėjo galimybę įsirašyti jiems įdomiausius garsus. 
Garso pasivaikščiojimų temos :
Day walk x 2 (dieninis, intensyviais skirtingais garsais užpildytas pasivaikščiojimas, kurio metu einama ne tik lauke, bet ir viduje, tyrinėjama skirtinga vidaus ir lauko akustika).
Night walk (naktinis pasivaikščiojimas).
Bike walk (maršrutas, skirtas apvažiuoti kuo skirtingesnes garsovaizdžio vietas dviračiais).
Pasibaigus maršrutams visi garsai kompozitorių buvo surinkti, apdirbti ir patalpinti į garsų biblioteką. Antroji interaktyvi garsovaizdžio tyrimo dalis – interaktyvus, specialiai šiam projektui suprogramuotas instrumentas, kuriame girdimi garsinių pasivaikščiojimų metu žmonių įrašyti garsai. Jais galima groti: pasirinkti garsumą, tylumą, pritaikyti įvairių garso efektų.

INSTRUMENTO INSTRUKCIJA:
1. Matote penkias garsų kategorijas, kuriose yra sukelti Jūsų įrašyti garsai. Tam, kad išgirstumėte garsą paspauskite mygtuką PLAY. Jei paspaudėte – garsai jau groja, tik jūs dar jų negirdite. Tam, kad girdėtumėte Jums reikia pagarsinti ar patylinti kategorijoje skambantį garsą. Tai padaryti galite keldami stačiakampį linija į viršų (pagarsinti) ar žemyn (patylinti). Kiekvienos kategorijos garsumas reguliuojasi virš jos esančiomis figūromis.
2. Paspaudę po kiekviena kategorija esantį mygtuką MIX galite išgirsti automatiškai parinktą Jūsų įrašytą garsą. Paspaudę jį dar kartą – garsą pakeisti kitu. Virš instrumento viršuje matote garsų grupes. Jos sugrupuotus pagal garso pasivaikščiojimus (dieninis, naktinis ir dviračių). Galite ne tik pasirinkti tą, kuriame dalyvavote, bet pasiklausyti ir kitų.
3. Kiekvienam garsui galite ne tik parinkti skirtingą garsumą, bet ir pridėti efektą.
REVERB – aidas, garsui suteikiantis erdvės.
DELAY – pasikartojimo efektas.
CHORUS – garso bangų padauginimas (padvigubinimas, patrigubinimas).
OVERDRIVE – iškraipo garso skambesį, suteikia jam disonuojančio, purvino, neskaidraus garso efektą.
Kiekvieno efekto kiekį galite reguliuoti nuo 0 (visiškai neveikia) iki 100 (veikia pilnu pajėgumu). Taip pat, galite juos maišyti tarpusavyje.
4. Norėdami įsirašyti savo sukurtą kompoziciją spauskite RECORD apvalų mygtuką. Paspaudę jį vieną kartą įrašą pradedate. Palaikykite tiek, kiek norite, kad įsirašytų – tokia bus Jūsų kompozicijos trukmė (pavyzdžiui 15 sekundžių, o gal 5 minutes). Paspaudę RECORD mygtuką antrą kartą įrašą sustabdote. Dabar Jums viršuje dešinėje pasirodė lentelė, kuri leidžia kompoziciją atsisiųsti ir išsisaugoti į savo kompiuterį. Paspaudę tris taškus galite pasirinkti funkciją DOWNLOAD.
5. Paspaudę mygtuką STOP – visus garsus sustabdote.




